---
templateKey: klinikken-page
overskrift: Kiropraktorhuset Slagelse er klinikken for hele familien.
subtopic:
  - content: >-
      Som patient i klinikken vil vi registrere nogle forskellige data på dig,
      almindelige personoplysninger og følsomme personoplysninger. Vi behandler
      dine data i overensstemmelse med lovgivningen og dataforordningen (GDPR).


      Med denne persondatapolitik ønsker vi at skabe gennemsigtighed og
      kortlægge på overskuelig vis, hvordan vi håndterer personoplysninger.


      Hvem er vi


      Kiropraktorhuset Slagelse


      Sct. Mikkelsgade 4


      4200 Slagelse


      T 58534555


      M mail@kiropraktorklinik.dk


      CVR: 14227741


      Vores hjemmesideadresse er: www.kiropraktorklinik.dk


      Hvilke data registrerer vi på dig?


      **Helbredsoplysninger**


      I form af journaloptagelse, hvor det fremgår hvilke klager, du henvender
      dig med. Vi registrerer desuden oplysninger om dit generelle helbred,
      resultater af undersøgelser, aftale om behandlingsplan og løbende
      registrering af, hvordan behandlingsforløbet udarter sig. Alt dette er vi
      forpligtede til jf. Sundhedsloven. Disse data falder ind under kategorien
      af følsomme personoplysninger, der skal beskyttes særligt godt.


      Identifikations- og kontaktoplysninger


      I form af navn, adresse, CPR-nummer, telefonnummer, mailadresse samt hvem
      din praktiserende læge er. Oplysningerne får vi delvist ved din første
      kontakt pr. telefon i klinikken samt et patientskema, som du udfylder ved
      dit første besøg. Oplysningerne om din læge får vi fra dit sundhedskort,
      som du skal fremvise hver gang, du er i klinikken. Har du mistet dit
      sundhedskort, eller er det i stykker, kan du bestille et nyt på borger.dk.


      **Tilbagekald samtykke**


      Du kan til hver en tid trække dit samtykke tilbage. Dette sker ved at
      kontakte klinikken skriftligt på e-mail. Det vil dog betyde, at
      samarbejdet med sundhedsordningen eller forsikringen afbrydes. Således vil
      du selv stå for betaling af fremtidig behandling men også være ansvarlig
      for evt. restance til klinikken i form af manglende betaling fra
      forsikring eller sundhedsordning i dine tidligere forløb.


      **Adgang til egen journal (aktindsigt)**


      Som patient i det danske sundhedvæsen har du ret til at læse og få en kopi
      af din egen journal. Vi må dog ikke sende den via mail, da den jo
      indeholder personfølsomme oplysninger. Vi kan printe den, og du kan
      afhente den på klinikken, eller vi kan sende den med posten. Sørg for at
      kontakte klinikken i god tid, så vi kan nå at få den klar til dig.
      Behandleren har, jf. Sundhedsloven, 7 dages frist til at klargøre
      journalen til dig. Hvis du søger behandling på en anden kiropraktorklinik,
      kan vi sende din journal elektronisk til klinikken gennem et sikret
      system, hvis deres system kan modtage Edifact.


      **Ændringer til journalen**


      I følge sundhedsloven må vi ikke slette oplysninger i din journal. Er du
      uenig med noget af det, der står i journalen, eller vil du have noget
      præciseret, kan det blive skrevet ind i journalen som en tilføjelse.
      Kontakt klinikken i sådan et tilfælde men husk at undgå at skrive
      personfølsomme oplysninger i en e-mail. Det bedste vil være, at du
      kontakter os personligt.


      **Betalingshistorik**


      I form af oversigt over privatebetalinger, betaling via sundhedsordning,
      forsikring eller virksomhedsordning samt evt. restance.


      Medlemsskab af forsikringsordninger, sundhedsordninger og lignende


      Disse oplysninger oplyser du typisk ved første fysiske fremmøde i
      klinikken, og oplysningerne bruges i det tilfælde, at der er en anden
      betaler eller delvis betaler (fx. medlemsskab af Sygeforsikringen
      “danmark”) af konsultationerne i dit behandlingsforløb.


      **Cookies**


      Når du besøger vores hjemmeside, benytter vi cookies (små tekstfiler) til
      at forbedre indholdet af hjemmesiden. Vores cookies bruges kun
      anonymiseret til statistik. Vi benytter ikke cookies til markedsføring.


      **Indlejret indhold fra andre hjemmesider**


      Hjemmesiden kan indeholde indlejret indhold fra andre hjemmesider såsom
      videoer, billeder, artikler, kort, samt elementer fra sociale medier såsom
      knapper til deling og “like” funktioner. Indlejret indhold fra andre
      websteder opfører sig på nøjagtig samme måde, som hvis den besøgende har
      besøgt den anden hjemmeside.


      Disse hjemmesider indsamler måske data om dig, bruger cookies, indlejrer
      ekstra tredjeparts sporing, og overvåger din interaktion med dette
      indlejrede indhold, heriblandt at spore din interaktion med indlejret
      indhold, hvis du har en konto og en logget ind på det websted.


      **Hvordan håndterer vi dine data?**


      Der er særlige krav til behandlingen af personfølsomme data, og vi stiller
      meget høje krav til sikkerheden af dine oplysninger, herunder kryptering,
      firewalls, virusbeskyttelse og en god datasikkerhedspolitik, som alle vore
      medarbejdere skal leve op til.


      Nogle af dine data vil blive håndteret af andre end os hos Kiropraktorerne
      Frederiksberg. Det gælder blandt andet, hvis du får foretaget røntgen på
      klinikken. Vores billeddiagnostiske materiale bliver overført gennem en
      sikker forbindelse til en sikker server i Odense, hvor billederne lagres
      og sikres sammen med en stor mængde andre billeder fra andre
      kiropraktorklinikker. Dette sikrer os en nem og hurtig back-up af dine
      billeder, og det har også den fordel, at hvis du en dag skal til en anden
      kiropraktor, vil han/hun med din tilladelse kunne hente vores billeder ned
      på deres computer. Billedserveren i Odense drives af kiropraktorernes
      efteruddannelses- og forskningsenhed: Nordisk Institut for Kiropraktik og
      Klinisk Biomekanik (NIKKB). Vi har indgået databehandleraftale med NIKKB,
      som sikrer, at NIKKB skal leve op til gældende regler i håndteringen af
      dine data.


      Dine personfølsomme data vil aldrig blive overført til et land uden for
      EU.


      **Udveksling af oplysninger**


      Vi har tavshedspligt vedrørende dit behandlingsforløb og information
      relateret hertil. Der må kun udveksles oplysninger med andre, hvis du har
      givet dit samtykke hertil.


      **Egen læge eller andre behandlere**


      Det kan i nogle tilfælde være relevant at udveksle dine journaldata med
      din læge eller anden behandler. Dette sker også via et sikret system og
      kræver dit mundtlige samtykke. Systemet drives af vores
      journalsystemudbyder KirCACS. Vi har en databehandleraftale med KirCACS,
      som sikrer, at også KirCACS er forpligtet til at leve op til gældende
      regler om databeskyttelse.


      **Retten til at blive glemt**


      I følge Sundhedsloven skal vi gemme din journal i mindst 10 år. Herefter
      må vi slette den. Det er dog vores erfaring, at vi ofte har patienter, som
      kommer på klinikken med års mellemrum gennem en lang årrække. Her kan det
      være til stor gavn at kunne slå op i journalen og se, hvordan tidligere
      forløb, undersøgelser osv. har været. Vi gemmer derfor som udgangspunkt
      alle journaler. Ønsker du, at vi sletter din journal, kan dette ske
      tidligst ske 10 år efter seneste journalnotat. Kontakt os skriftligt hvis
      du ønsker at få slettet din journal, oplys dit fulde navn og din
      fødselsdato. Husk at du aldrig skal sende dit fulde CPR-nummer via e-mail.


      **Vil du klage over vores behandling af dine personoplysninger?**


      Du har ret til at indgive en klage til Datatilsynet, hvis du er utilfreds
      med den måde, vi behandler dine personoplysninger på.


      **Vores dataansvarlige**


      Du kan altid kontakte vores dataansvarlige: Henrik Slott Hansen, +45 58 53
      45 55, mail@kiropraktorklinik.dk, hvis du har yderligere spørgsmål omkring
      dine personlige data hos Kiropraktorhuset Slagelse.
    title: Persondatapolitik
  - content: >-
      **Patientundersøgelser**


      Årligt gennemfører vi en patienttilfredshedsundersøgelse, som består af et
      kort spørgeskema. Besvarelserne bruges som et redskab til udvikling og
      forbedring.


      **Offentlige klagemuligheder**


      Det er god klinisk praksis at hjælpe og orientere om klage- og
      erstatningsmuligheder i det danske sundhedsvæsen. Hvis du føler dig
      fejlbehandlet, er det en god ide at tage kontakt til din behandler.


      Ønsker du at indgive en offentlig klage, er der 3 muligheder:


      * Styrelsen for patientsikkerhed


      Behandler klager fra patienter over den sundhedsfaglige behandling og brud
      på rettigheder som patient.


      * Patienterstatningen


      Her har man som patient mulighed for at søge erstatning, hvis man er
      kommet til skade i forbindelse med behandling og undersøgelser i
      sundhedsvæsenet.


      * Utilsigtede hændelser


      Dette er en begivenhed, som medfører skade eller risiko for skade. Dette
      kan være problemer med teknisk udstyr, fejl i arbejdsrutiner eller
      kommunikation. Dette er et landsdækkende rapporteringssystem for at øge
      læring på det pågældende behandlingssted og i sundhedsvæsenet generelt.
    title: Patienttilfredshed
  - content: >-
      **Forsikringer**


      Nogle patienter har en sundhedsordning eller en forsikring, som i nogle
      tilfælde kræver en status fra os for evt. at kunne bevilge flere
      behandlinger. Oplysningerne kan gives telefonisk, direkte til dig selv
      eller sendes pr. post eller i et elektronisk system, som
      forsikringsselskaberne stiller til rådighed. Det vil kræve dit skriftlige
      samtykke, inden vi må sende dine journaldata til andre end
      sundhedspersonale. Dit samtykke er kun gældende for det igangværende
      behandlingsforløb og gælder i 12 måneder. Da forsikringsselskaber,
      sundhedsordninger osv. arbejder selvstændigt på vegne af dig og din
      henvendelse til dem, er det selskabernes opgave at leve op til kravene om
      beskyttelse af persondata. Vi afleverer med dit samtykke information til
      dem, men det er selskaberne selv, der behandler dine data. Vi skal således
      ikke have en databehandleraftale med forsikringsselskaber og
      sundhedsordninger.
    title: Forsikringer
SEO:
  seodescription: >-
    Hos Kiropraktorhuset Slagelse bestræber vi os på at give patienterne den
    behandling der bedst tilgodeser den enkeltes behov. Ikke alle patienter med
    det samme problem har de samme behov for behandling.
  seotags:
    - tag: Zoneterapi
    - tag: Kiropraktik
    - tag: Massage
    - tag: Fysioterapi
  seotitle: 'Kiropraktorhuset Slagele er klinikken for hele familien '
---
## **Vi er specialister i at behandle børn, unge, voksne og ældre.**

**Kiropraktoruddannelsen er en 5-årig universitetsuddannelse efterfulgt af 1 års turnus. Uddannelsen er på lige fod med den almene lægeuddannelse og der samlæses de første tre studieår.**

Kiropraktik er et speciale indenfor behandling af smerte og funktionsforstyrrelser i bevægeapparatet. Kiropraktoren er den faggruppe, som ser og behandler flest patienter med ryg – og/eller nakkelidelser.

**Kiropraktoren kan uden henvisning fra egen læge undersøge, stille diagnoser, behandle og forebygge.**

En kiropraktor behandler problemer med funktionen og bevægeligheden af led, muskler, skelet – og nervesystemet. Tilbyder desuden rådgivning/vejledning, undervisning, øvelser og specifik træning og genoptræning. Dette enten i eget regi eller i samarbejde med andre relevante faggrupper udefra.

Kiropraktoren er højt specialiseret i at justere ryggen og kroppens led ved at frigøre og normalisere leddenes bevægelighed med specifikke tryk. Derved optimeres kroppens funktion og din daglige kunnen.

**Kiropraktoren kan foretage relevante digitale røntgenundersøgelser ved din første henvendelse.**

Kiropraktoren kan med sin uddannelsesmæssige baggrund forholde sig kritisk til effekten af egen behandling. At en kiropraktor må stille en diagnose, betyder blandt andet, at en kiropraktor er uddannet til at udelukke, at problemer og smerter i led, muskler og skelet-/nervesystemet stammer fra andre og mere alvorlige sygdomme. Skønnes de at gøre det, viderehenvises til eller kontaktes din egen praktiserende læge.

Kiropraktorerne er den faggruppe, som er førende indenfor forskning omkring nakke – og ryg Kiropraktoren har overenskomst med den offentlige sygesikring, og der ydes således tilskud til behandlingen. Der gives også tilskud til medlemmer af Sygeforsikringen Danmark.

Vi er et tværfagligt team af kiropraktorer, fysioterapeut, akupunktør, zoneterapeut og massører. Vores fælles ambition er at forbedre patienternes sundhed og livskvalitet.

Vi har stor rutine i behandling af spædbørn for kolik og skævt baghoved.

Kiropraktorhuset Slagelse er autoriserede behandlere i det danske sundhedsvæsen. Dette ansvar er vi bevidst om, og behandlingskvalitet, patientsikkerhed og patienttilfredshed har høj prioritet hos os. Vi arbejder løbende med at højne patienternes oplevelse af kvalitet på vores klinik, og derfor er tilbagemeldinger fra vores patienter vigtige.

**Feedback**

Din mening er altid vigtig for os. Vi sætter stor pris på tilbagemeldinger og vil gerne opfordre dig til at fortælle om din oplevelse af Kiropraktorhuset Slagelse, hvis du har lyst – Ris & Ros. Kontakt os gerne på e-mail eller mundtligt via vores sekretærer eller behandlere. Eller læg en slip i vores postkasse i venteværelset. Al tilbagemelding vil blive seriøst gennemgået på klinikken.

**Anmeldelser**

Har du lyst til at dele dine oplevelser med andre, kan du skrive en anmeldelse af Kiropraktorhuset Slagelse på vores Facebookside eller på Google.
